---
title: 'Postupak'
slug: '/postupak'
category: 'medijacija'
---

Proces medijacije započinje predajom PREDLOGA za posredovanje u rešavanju spora jedne od strana u sporu, dok se POSTUPAK posredovanja u skladu sa cl.18 Zakona, smatra pokrenutim kada sve strane u sporu potpišu Sporazum o pristupanju posredovanju, kojim u pisanoj formi kojim potvrđuju izbor posrednika, uređuju međusobna prava i obaveze u skladu sa načelima posredovanja, utvrđuju troškove posredovanja i druga pitanja od značaja za sprovođenje posredovanja (čl-19)

Ako jedna strana uputi predlog za zaključenje sporazuma o pristupanju posredovanju, druga strana je dužna da se o navedenom predlogu izjasni u roku od 15 dana od dana dostavljanja predloga, pisanim putem. Ukoliko se pred sudom već vodi postupak, sa postupkom se zastaje najduže 60 dana.

Postupak posredovanja NIJE JAVAN! On se sastoji iz jednog ili više sastanaka (sesija), u zavisnosti od vrste sukoba, narušenih odnosa, kao i saradnje strana u sporu da se problem reši. Sesija (sastanak) posredovanja realizuje se u trajanju od 60 do 90 minuta. Međutim, tokom medijacije niko vas neće požurivati I osećajte se slobodnim da koristite onoliko vremena koliko vam je potrebno. Ukoliko mislite da vam ovo vreme nije dovoljno, i ukoliko želite da nastavite da se bavite problemom imate pravo da se sa medijatorom dogovorite za drugi sastanak, u vreme kada to vama najviše odgovara. U svakom trenutku možete zatražiti pauzu.

U skladu sa čl.11 Zakona, u postupku posredovanja strane kao fizička lica učestvuju lično. Punomoćnik fizičkog lica, kao strane u postupku posredovanja, može prisustvovati u postupku posredovanja uz stranu koju zastupa. Pravno lice, kao stranu u postupku posredovanja, zastupa zakonski zastupnik.

Posrednik može da vodi zajedničke ili odvojene razgovore sa stranama, kao i da predloge i stavove jedne strane, uz njenu saglasnost prenese drugoj strani.

Ukoliko strane dođu do rešenja, potpisuje se Sporazum o rešavanju spora posredovanjem. U suprotnom, postupak posredovanja se obustavlja.