---
title: 'Šta je medijacija'
slug: '/sta-je-medijacija'
category: 'medijacija'
---

Medijacija je alternativni način rešavanja sporova, u kojem treće nezavisno, neutralno i nepristrasno lice, posrednik – medijator, pomaže stranama u sukobu da dođu do uzajamno prihvatljivog rešenja.

Medijaciji se može pristupiti pre i u toku sudskog postupka, kao i u toku postupka po pravnim lekovima ili u toku izvršnog postupka

Specifičnost medijacije kao dobrovoljnog, neformalnog, izuzetno brzog i jeftinijeg postupka je u tome da tokom postupka strane zadržavaju potpunu kontrolu i u njemu niko umesto njih samih ne može doneti odluku o načinu rešavanja njihovog spornog odnosa, te ukoliko do sporazuma dođe, zaključuju ga u zajedničkom interesu.

Uloga medijatora se upravo ogleda u tome da isti podstakne stranama da utvrde svoje interese u odnosu sa drugom stranom, da shvate potrebe druge strane, a sve u cilju pronalaženja rešenja prihvatljivog za sve strane u sporu i postignu sporazum. Sporazum može imati snagu izvršne isprave, overava se kod notara, a medijator i punomoćnici strana učestovanju u njegovoj pisanoj izradi.

Medijacija je postupak u kome možete brzo, povoljno, efikasno i bez prisustva javnosti da rešite spor koji imate. Pristupanjem posredovanju štedite i novac i vreme!

Medijacija se u skladu sa Zakonom o posredovanju u rešavanju sporova, vodi svojim načelima DOBROVOLJNOSTI, RAVNOPRAVNOSTI, ISKLJUČENJA JAVNOSTI, POVERLJIVOSTI, NEUTRALNOSTI, HITNOSTI!

MEDIARE (Lat.) – Stati između dve zavađene strane