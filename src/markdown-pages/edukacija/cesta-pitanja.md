---
title: 'Česta pitanja'
slug: '/cesta-pitanja'
category: 'edukacija'
---

1. __Kako pokrenuti postupak medijacije?__

   Postupak medijacije se inicira obraćanjem odnosno upućivanjem na medijatora PREDLOGOM. Dva su načina dolaska u medijaciju: medijacija po uputu suda ili drugog upravnog organa nakon pokrenutog postupka pred ovim organom; i medijacija pre ili nezavisno od iniciranja postupka pravne zaštite odnosno privatna medijacija. Na medijatora vas takođe može uputiti sud, advokat, lokalni Ombudsman, zaposleni opštinske i državne službe, vaš poslodavac, druga strana u sukobu… Postupak medijacije može voditi jedan ili više medijatora- ko-medijatori. POTPISIVANJEM Sporazuma o pristupanju posredovanju postupak medijacije se smatra pokrenutim.  
   
   Medijator će kontaktirati obe strane u sukobu kako bi utvrdio pogodan dan za u sesiju. Pre same sesije, medijator vam može tražiti određene informacije kako bi se bliže upoznao sa vašim slučajem.  

2. __Kako izgleda postupak medijacije?__

   Na početku sesije medijacije, medijator se predstaviti stranama u sporu i detaljno ih upoznati sa ciljem medijacije, ulogom medijatora i pravilima postupka. Takođe, strane se slobodno sporazumevaju o načinu sprovođenja medijacije upućivanjem na određena pravila postupka ili na drugi način. Ukoliko se saglase sa svime navedenim, strane zaključuju sporazum o pristupanju posredovanju. Postupak se odvija kroz zajedničke sesije sa stranama. Zajedničke sesije se odvijaju kroz razgovor gde svaka od strana iznosi svoje viđenje sukoba ili problema. Medijator upravlja postupkom i ima ulogu da im omogući da se međusobno slušaju i razumeju, sve u cilju postizanja obostrano prihvatljivog rešenja. Ukoliko je celishodnije, medijator može voditi odvojene sesije. Strane mogu odustati od medijacije u bilo kojoj fazi postupka. Takođe, postupak ce biti obustavljen i kada medijator proceni da dalje vođenje istog nije celishodno. Postupak se uspešno okončava zaključivanjem sporazuma o rešavanju spora posredovanjem, a koji može imati snagu izvršne isprave.

3. __Da li se može pokrenuti postupak medijacije iako je započet sudski spor?__

   Strane mogu pokrenuti postupak medijacije pre i u toku sudskog spora, a na predlog sudije ili samih strana. Pokretanjem postupka medijacije počinje zastoj zastarelosti potraživanja u odnosu na zahtev povodom koga se provodi sudski postupak i taj zastoj ne može trajati duže od 60 dana. Ukoliko strane postignu sporazum u medijaciji, taj sporazum ima snagu vansudskog poravnanja. Strane ne moraju postići sporazum u medijaciji pa se sudski postupak nakon toga nastavlja. Postupak medijacije se može pokrenuti i u toku postupka po pravnim lekovima i u toku izvršnog postupka.  

4. __Kako se završava postupak postupak medijacije?__

   Postupak medijacije je neformalan i nejavan postupak. Strane mogu odustati od pokrenutog postupka medijacije. Medijator sam može prekinuti postupak ukoliko utvrdi da spor između strana nije moguće rešiti postupkom medijacije. Ukoliko pak strane postignu dogovor, strane potpisuju sporazum o rešavanju spora posredovanjem. Taj sporazum potpisuju obe strane i medijator. Sporazum ima snagu vansudskog poravnanja, a strane ga mogu overiti kod javnog beležnika. Moguće je da strane u sporazumu postignu dogovor samo oko određenih činjeničnih stvari. O pitanjima o kojima su strane postigle sporazum takođe se sastavlja sporazum o delimičnom rešenju spora posredovanjem. Ukoliko se postupak medijacije sprovodi na osnovu uputa suda ili drugog organa, medijator je dužan da obavesti sud ili drugi organ o ishodu postupka medijacije.  

5. __Šta sadrži i kakvo je pravno dejstvo sporazuma o rešavanju spora posredovanjem?__

   Sadržinu sporazuma o rešavanju spora putem posredovanja određuju same strane u postupku. Sporazum može biti potpun delimičan ili izostati-ukoliko je prekinut postupak. Sporazum se sačinjava u pisanoj formi, potpisuju ga strane u sporu, medijator kao i punomoćnici strana, ukoliko su učestvovali u postupku medijacije.

   Sporazum o rešavanju spora putem posredovanja ima snagu vansudskog poravnanja. Sporazum ima snagu izvršne isprave ukoliko sadrži klauzulu izvršnosti – izjavu dužnika da pristaje da poverilac (druga strana u medijaciji. može pokrenuti postupak prinudnog izvršenja nakon dospelosti potraživanja. Drugi uslov je da potpisi strana i medijatora moraju biti overeni u sudu ili od strane javnog beležnika (notara)  

   Za sva ostala pitanja i konsultacije slobodno nas kontaktirajte bez ograničenja, a vaša privatnost je zagarantovana.  